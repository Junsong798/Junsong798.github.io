<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
    <channel>
        <title>文言 on Junsong Lu</title>
        <link>https://Junsong798.github.io/categories/%E6%96%87%E8%A8%80/</link>
        <description>Recent content in 文言 on Junsong Lu</description>
        <generator>Hugo -- gohugo.io</generator>
        <language>en-us</language>
        <lastBuildDate>Fri, 11 Sep 2015 00:00:00 +0000</lastBuildDate><atom:link href="https://Junsong798.github.io/categories/%E6%96%87%E8%A8%80/index.xml" rel="self" type="application/rss+xml" /><item>
        <title>八角寨游记</title>
        <link>https://Junsong798.github.io/p/travel/</link>
        <pubDate>Fri, 11 Sep 2015 00:00:00 +0000</pubDate>
        
        <guid>https://Junsong798.github.io/p/travel/</guid>
        <description>&lt;img src="https://Junsong798.github.io/p/travel/fig1.jpg" alt="Featured image of post 八角寨游记" /&gt;&lt;p&gt;&lt;em&gt;本文写于本科一年级，修改版获得香港中文大学深圳祥波书院百文呈祥第二季优秀奖&lt;/em&gt;&lt;/p&gt;
&lt;p&gt;乙未八月之秋，百事告竣，念日日玩偈于键鼠之孽途，慵堕懒恶，愧于我弱冠青年之意气肝胆，遂从家慈之意，抱元亮怀良辰以孤往独爱丘山之性，释古之道徒披发而行吟之情愫，访迹寻幽于酷野山林，驾游于资源之八角奇寨，休憩事也。&lt;/p&gt;
&lt;p&gt;是日也，熙天耀日，彩彻区明，惠风煦育。欣逢山川林岫之秀美，诗兴盎然，始信陈毅之言：“江似青罗带，山如碧玉簪”。行道迟迟，峰回路转，亦不乏湖光山色。载笑载言，得不尽兴乎！咏叹我八桂大地之天工造物，有感而记之。&lt;/p&gt;
&lt;p&gt;予观夫丹霞之魂，赤峰壁立，午后垂光，景星庆云。北通新宁，南临资源，蓄异草，衔怪石，千峰竞秀，登一枝而穷大千。&lt;/p&gt;
&lt;figure&gt;&lt;img src=&#34;./fig4.jpg&#34; width=&#34;50%&#34;/&gt;&lt;figcaption&gt;
            &lt;p&gt;登山道&lt;/p&gt;
        &lt;/figcaption&gt;
&lt;/figure&gt;

&lt;p&gt;自寨南拾级而上，草虫喓喓，古树森立，不见晷景。俄而见日，已出崖上，临渊而眺，犹然天半。夫唯丹霞之峰，卓尔不群，圆融无锋。无千仞之坚壁，无雕琢之绝顶，草莽不生崖半，玲珑不见山冈。日月经天，历万载沧桑，涂水行地，沟壁崩坼，地势得以舒缓褶曲。诚此鬼神之功，尚存曲曲流形之美，浑然天成，大美不工。&lt;/p&gt;
&lt;p&gt;傍山而下，缦缦栈道，萦回吞吐。抬望眼，苍鹰回环，造得超迈天章。既而出西峰，见龙脊，碑曰：黄山之奇，華山之险。俯瞰茫茫，心悸尤甚，又度其陡，须臾不敢下。&lt;/p&gt;
&lt;figure&gt;&lt;img src=&#34;./fig3.jpg&#34; width=&#34;50%&#34;/&gt;&lt;figcaption&gt;
            &lt;p&gt;龙脊&lt;/p&gt;
        &lt;/figcaption&gt;
&lt;/figure&gt;

&lt;p&gt;余尝游徽南之黄山，西岳之華山，皆以为绝。前者繁溪瀑，盛松石，又有垂天之云，若掠天之鹏。云蒸霞蔚，山岚突起，刹有罡风，树影婆娑，实有挥手万壑松之波澜纵横，恍若世外仙山。后者肃壁千仞，危崖如渊，杀气愕然，如临天险，仰之弥高。世有“黄山归来不看岳，五岳归来不看山”之颂，迁客骚人多会于此，载欣载奔，挥文洒墨，推崇备至。万姓黎民，莫不咸听，而趋之若鹜，誉之弥繁。由此盛名赫赫，骎骎乎凌于百岫之巅。&lt;/p&gt;
&lt;p&gt;盛名之下，其实难副。黄山虽绝，能萃百山之美，不能彰其至致。丹霞虽鄙，无举世之赞，而有非常之观。然则隐没桂北，屈尊纡贵于南岭，颇有黄祖怒而弑祢衡，仲谋蔽而屈凤雏之痛。&lt;/p&gt;
&lt;p&gt;呜呼!一言而为天下法，众人之蔽甚已！三千大千，穷毕生跻劳亦不能窥其一孔，安得禁锢自守，奚以此厚而薄彼邪？墨客游而不能穷百山，嬉者偏听而不能独断，不吝笔墨，提笔而挥：天下云云。殊不知绮罗玉绸，珠光宝气为美，褐衣白裳，荆钗布裙亦为美。山川锦绣，遍及华夏，但释汲桶，俯拾可得。涤除玄览，能无瑕乎？众人皆语，能不执乎？一方一净土，大隐隐于市，独此专断，不能穷其美。其真无美乎，其真不知美矣。&lt;/p&gt;
&lt;p&gt;当是时也，余读《内经》，习拳技，昕夕不辍，于是又有所得。&lt;/p&gt;
&lt;p&gt;人尝语我：“中医，诡诈诓人之术，空耗时日。功夫，蜷于擂台之下，夸夸其表，蛊惑愚民。”&lt;/p&gt;
&lt;p&gt;对曰：“中医者，静水流深，筑基立楯，耗时日久，然固本培元，绝非泛漾之术。武术者，易人筋骨，先民古战场生存之法，青天大道，杀人如剪草，而非点数游戏之类。而侠以武犯禁，今人谬之，多不复存。莫能彰者，其因固非一端，又何诽之？”&lt;/p&gt;
&lt;p&gt;“南华经曰，肩吾尝问连叔，其闻言藐姑射之山，有神人居焉，肌肤若冰雪，淖约若处子，不食五谷，吸风饮露，乘云气而御飞龙，游乎四海之外，以是狂而不信。连叔以之为然，瞽者无以与乎文章之观，聋者不辨钟鼓之声，此之谓也。岂唯形骸有聋盲哉？夫其知亦有之。”&lt;/p&gt;
&lt;figure&gt;&lt;img src=&#34;./fig2.jpg&#34; width=&#34;50%&#34;/&gt;&lt;figcaption&gt;
            &lt;p&gt;崖上&lt;/p&gt;
        &lt;/figcaption&gt;
&lt;/figure&gt;

&lt;p&gt;“使佛陀转世，比丘共之，徙于野苑，今人知之乎？使孔丘轮回，兴以礼义，落破于市井，簸行于列国，今人知之乎？使庄周再生，蔾口苋肠，终老于山林，今人知之乎？而西学东渐，数典忘祖，生乎华夏而讥之，曰：封建逆学。是井蛙不可以语于海者，朝菌不知晦朔者，蟪蛄不知春秋者也。”&lt;/p&gt;
&lt;p&gt;嗟夫！上士闻道，勤而行之；中士闻道，若存若亡；下士闻道，大笑之。大道青天不得出，琼琚玉叶同枯骨。浩荡古国，已为陈迹，下士盈天下耳。先人得道，炼之如云似梦。吾等晚辈，庸碌之至，空有丹心，余力不足。道之途远矣，而人之所罕至，愿得其术一以证道。如上夸夸其文，大而无物，惟有此志，永矢勿諼，赘言无益。&lt;/p&gt;
&lt;p&gt;同游者，家严，家慈。时乙酉月庚寅时。&lt;/p&gt;
</description>
        </item>
        
    </channel>
</rss>
